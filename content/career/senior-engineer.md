---
title: "Senior utvecklare/ produktledare inom video"
date: 2015-07-21
weight: 140
type: "position"
location: "Uppsala, Sverige"
menu:
  main:
    name: "Senior utvecklare"
    parent: "Career"
    weight: 21
---
För denna roll värdesätts kvalitetsmedvetenhet, erfarenhet av metoder för systematisk testning och kvalitetskontroll, och principer för effektivt produktunderhåll - i korthet erfarenhet av produktvård och produktledning för mjukvara.<!--more-->

Hos Imint finns inga tydliga avdelningar och hårt ritade gränser. Vår uppgift är att omsätta innovativa idéer och forskningsnära kunskap till riktiga funktioner i var mans hand, och på kort tid. Denna roll har dock fokus på levererbara produkter och kundintegration. Imints mjukvara Vidhance Mobile integreras som mjukvarukomponenter direkt i kundens produkt (som till exempel en smartphone), och som en utökning till operativsystemets abstraktionslager för kamerahårdvara. I dagsläget stöds Android, men andra operativsystem kan komma.

# Kvalifikationer:
## Generella meriter - ingenjör hos Imint
Förutom specifika krav på enskilda tjänster, så söker vi huvudsakligen de med följande meriter.

- Geniunt intresse för mjukvaruutveckling, och med hög ambitionsnivå.
- Prestigelös attityd, och öppen för att lära och lära ut.
- Lagspelare som uppskattar att vara involverad i all vår verksamhet.
- Kundinriktad, uppskattar att kommunicera med kunder och partners, och ibland resa utomlands.
- Utbildningsnivå civilingenjör eller motsvarande.
- Talar flytande och skriver god engelska. Funktionell nivå på svenska. Ytterligare språkkunskaper är meriterande, till exempel östasiatiska språk.

## Rollen
Vi söker en senior mjukvaruutvecklare och/eller produktledare med följande kvalifikationer.

- 5+ års arbetserfarenhet, varav flera års erfarenhet av kommersiell mjukvaruutveckling och produkthantering.
- Stor skicklighet i att programmera i  C, C# eller Java.
- God erfarenhet av modern test- och utvecklingsmetodik inom mjukvara.
- God erfarenhet av att hantera produktcykeln för mjukvara; från utrullning till produktvård och underhåll och uppdateringar.
- Erfarenhet av att förtroendefullt arbeta med kunder i en produkt- eller leveransorganisation.

## Ytterligare meriter
I listan nedan anger vi några punkter där sökande kan hitta en "spets", och rekommenderas att lyfta fram sådant i en ansökan. Punkterna utgör dock inte hårda krav.

- Erfarenhet av mjukvara för videotillämpningar, tex. erfarenhet av DirectShow, GStreamer eller Media Foundation.
- Erfarenhet och intresse av bildbehandling eller videoanalys, med erfarenhet av verktyg som till exempel OpenCV.
- Erfarenhet av OpenGL och/eller OpenGL-ES och utveckling och optimering av shaders.
- Goda kunskaper inom datorvetenskap och datorarkitektur.
- Erfarenhet med goda vitsord från att leda projekt eller team i en produktorganisation.
- Erfarenhet av att utveckla på Android, på operativsystems- eller drivrutinsnivå, och erfarenhet av att utveckla på inbyggnadsdatorer med hög prestanda, som till exempel ARM.
- Erfarenhet av att utveckla algoritmer i mjukvara med hårda realtidskrav, gärna i multitrådade processer.
- Bra förståelse för digital kamerateknik och Image Signal Processesing (ISP).
- Personligt intresse av fotografi/videografi, datorgrafik, optik/kamerateknik, eller liknande
- Kvalitetsmedveten och med bra prioriteringsförmåga under stressiga perioder, och som skapar förtroende hos medarbetare och kunder.

# Om Imint
Imint AB är ett mjukvarubolag med kontor i Uppsala. Från början fokuserade vi på att förbättra video från förarlösa flygplan, för att reducera sådant som stör mänsklig varseblivning, som till exempel vibrationer och dålig sikt. Idag har vi på Imint utvecklat vår unika och patenterade mjukvara vidare för konsumentelektroni i produktfamiljen Vidhance® Mobile och vår år ambition är att förbättra användarupplevelsen av videoinspelning för den enorma marknaden inom smarta telefoner. Nu expanderar vi kraftigt, för att möta ett mycket starkt intresse för vår teknik. Webtidningen TechCrunch skrev nyligen om Imint i den [här artikeln](http://techcrunch.com/2015/06/22/imints-vidhance-algorithms-could-soon-replace-live-video-producers/).

# Att jobba hos oss
Vi är mjukvaruexperter och algoritmutvecklare. Vi bygger innovativ teknik inom videoförbättring och videoanalys för krävande tillämpningar och med hårda realtidskrav. Vi är ett mindre team men i snabb tillväxt, och vi behöver vara både mångkunniga och flexibla. Vi jobbar med korta cykler från idé vidare till koncept och leverans ut till kund, och är inspirerade av Lean Startup-rörelsen. Hur ser morgondagens användande av mobil video ut - och vilka behov kan vår produkt fylla?

Vi har en entreprenörskultur. Det innebär att de som är initiativrika och självgående problemlösare trivs bäst hos oss. Vi uppskattar ärlighet och ansvarstagande, och förmågan att både vara kreativ och kunna planera och genomföra. Det skall vara både krävande och roligt att jobba hos oss, och våra internationella kunder och partner har höga förväntningar. Det är viktigare med vad du tillför i idéer och handlingar, än din bakgrund och dina formella meriter. För att kunna leverera bra resultat krävs balans i livet. Tid måste finnas för annat än jobb för att kreativitet och passion skall få uthålligt utrymme. Vi har en kultur av ömsesidighet, där vi ger bra förutsättningar att få ihop både arbets- och familjeliv. Vi uppskattar olikheter; i bakgrund, erfarenheter och åsikter.

# Villkor:
Imint erbjuder rätt sökande en marknadsmässig lön, med kollektivavtalshärmande villkor. Vi tillämpar flexibel arbetstid inom ramen för kärntid.

# Processen:
I den tillväxtfas som Imint är inne i sker rekrytering löpande.

Vi ber i första hand kandidater att använda vårt [webformulär](/career/apply/) vid ansökningar. Vi ber också att frågor om tjänsten eller rekryteringsprocessen i första hand ställs per email till [career@vidhance.com](mailto:career@vidhance.com), eftersom rekryterande chefer ofta är på resande fot i andra tidszoner.

# Viktig info till rekryteringsfirmor : Important note to firms:
Vi önskar ej bli kontaktade av rekryterings- eller outplacementföretag, utan enbart av ansökande individer. *Note: No firm solicitation*.
