---
title: "Teknisk marknadsförare"
date: 2015-07-21
weight: 110
type: "position"
location: "Uppsala, Sverige"
menu:
  main:
    name: "Teknisk marknadsförare"
    parent: "Career"
    weight: 10
---
Denna roll är ny på Imint, och innebär att arbeta i den spännande gränszonen mellan teknik och marknad. Uppgifterna kan därför variera över tid, och även anpassas till speciell kompetens som en bra sökande kan bidra med. Vi tror att en bra kandidat har en utbildning som ingenjör eller inom naturvetenskap som grund, men intresse, viss erfarenhet, och fallenhet för marknadsföring och kommunikation.<!--more-->

Hos Imint finns inga tydliga avdelningar och hårt ritade gränser. Vår uppgift är att omsätta innovativa idéer och forskningsnära kunskap till riktiga funktioner i var mans hand, och på kort tid.  Exempel på arbetsuppgifter inom tjänsten:

- Med hjälp av utvecklingsgruppen ta fram tekniskt marknadsföringsmaterial, till exempel i form av jämförande studier (benchmarks), tekniköversikter/white papers, videoexempel, produktblad, med mera.
- Ansvar för tekniskt innehåll på hemsida
- Ansvar för design och struktur för introducerande produktdokumentation (till exempel "Getting Started Guides")
- Ansvar för att ta fram grafiska element, illustrationer och diagram.
- Omvärlds-, kund- och konkurrentbevakning.

# Kvalifikationer:
## Generella meriter - ingenjör hos Imint
Förutom specifika krav på enskilda tjänster, så söker vi huvudsakligen de med följande meriter.

- Geniunt intresse för mjukvaruutveckling, och med hög ambitionsnivå.
- Prestigelös attityd, och öppen för att lära och lära ut.
- Lagspelare som uppskattar att vara involverad i all vår verksamhet.
- Kundinriktad, uppskattar att kommunicera med kunder och partners, och ibland resa utomlands.
- Utbildningsnivå civilingenjör eller motsvarande.
- Talar flytande och skriver god engelska. Funktionell nivå på svenska. Ytterligare språkkunskaper är meriterande, till exempel östasiatiska språk.

## Specifika meriter för tjänsten
Vi söker en technical marketing engineer med:

- 1+ års arbetserfarenhet, gärna inom ett mjukvarubolag.
- Grundläggande kunskap av programmering i  C, C# eller Java.
- Kunskap inom eller stort intresse för marknadsföring av tekniska produkter
- Mycket bra kommunikativ förmåga, både i tal och skrift. Förmåga att i skrift presentera produkt och produktfördelar både tekniskt stringent och tilltalande för en icke-teknisk läsare.

## Ytterligare meriter
I listan nedan anger vi några punkter där sökande kan hitta en "spets", och rekommenderas att lyfta fram det i en ansökan. Punkterna utgör dock inte hårda krav.

- Erfarenhet av produkter eller mjukvara inom fotografi, video eller kameror.
- Erfarenhet av videoproduktion av marknadsföringsmaterial.
- Erfarenhet av att bygga och underhålla informationsrika och tilltalande hemsidor.
- Erfarenhet av mobiltelefonbranschen.
- Kunskap i att självgående genomföra tekniska studier, och presentera resultat i text och bild.
- Kunskaper inom kundkommunikation i allmämhet, ochgenom sociala medier och nya kanaler, i synnerhet.
- Personligt intresse av fotografi/videografi, datorgrafik, optik/kamerateknik, eller liknande.

# Om Imint
Imint AB är ett mjukvarubolag med kontor i Uppsala. Från början fokuserade vi på att förbättra video från förarlösa flygplan, för att reducera sådant som stör mänsklig varseblivning, som till exempel vibrationer och dålig sikt. Idag har vi på Imint utvecklat vår unika och patenterade mjukvara vidare för konsumentelektroni i produktfamiljen Vidhance® Mobile och vår år ambition är att förbättra användarupplevelsen av videoinspelning för den enorma marknaden inom smarta telefoner. Nu expanderar vi kraftigt, för att möta ett mycket starkt intresse för vår teknik. Webtidningen TechCrunch skrev nyligen om Imint i den [här artikeln](http://techcrunch.com/2015/06/22/imints-vidhance-algorithms-could-soon-replace-live-video-producers/).

# Att jobba hos oss
Vi är mjukvaruexperter och algoritmutvecklare. Vi bygger innovativ teknik inom videoförbättring och videoanalys för krävande tillämpningar och med hårda realtidskrav. Vi är ett mindre team men i snabb tillväxt, och vi behöver vara både mångkunniga och flexibla. Vi jobbar med korta cykler från idé vidare till koncept och leverans ut till kund, och är inspirerade av Lean Startup-rörelsen. Hur ser morgondagens användande av mobil video ut - och vilka behov kan vår produkt fylla?

Vi har en entreprenörskultur. Det innebär att de som är initiativrika och självgående problemlösare trivs bäst hos oss. Vi uppskattar ärlighet och ansvarstagande, och förmågan att både vara kreativ och kunna planera och genomföra. Det skall vara både krävande och roligt att jobba hos oss, och våra internationella kunder och partner har höga förväntningar. Det är viktigare med vad du tillför i idéer och handlingar, än din bakgrund och dina formella meriter. För att kunna leverera bra resultat krävs balans i livet. Tid måste finnas för annat än jobb för att kreativitet och passion skall få uthålligt utrymme. Vi har en kultur av ömsesidighet, där vi ger bra förutsättningar att få ihop både arbets- och familjeliv. Vi uppskattar olikheter; i bakgrund, erfarenheter och åsikter.

# Villkor:
Imint erbjuder rätt sökande en marknadsmässig lön, med kollektivavtalshärmande villkor. Vi tillämpar flexibel arbetstid inom ramen för kärntid.Den här tjänsten påbörjas som en provanställning enligt lagen om anställningsskydd.

# Processen:
I den tillväxtfas som Imint är inne i sker rekrytering löpande. Till den här tjänsten kan vi komma att be om enklare arbetsprover och referensarbeten.

Vi ber i första hand kandidater att använda vårt [webformulär](/career/apply/) vid ansökningar. Vi ber också att frågor om tjänsten eller rekryteringsprocessen i första hand ställs per email till [career@vidhance.com](mailto:career@vidhance.com), eftersom rekryterande chefer ofta är på resande fot i andra tidszoner.

# Viktig info till rekryteringsfirmor : Important note to firms:
Vi önskar ej bli kontaktade av rekryterings- eller outplacementföretag, utan enbart av ansökande individer. *Note: No firm solicitation*.
